<!-- WARNING: This file is autogenerated by csv2md.py -->
# GPS

Nella scheda GPS si trovano le funzionalità  per l’interazione con un apparecchio GPS collegato e gli strumenti per disegnare, importare ed esportare waypoint e percorsi GPX (GPS Exchange Format).


## <a name="sec0"></a>Attivazione GPS

Per poter usare un GPS con KADAS, sul sistema deve essere installata l’applicazione GpsGate Splitter.

Lo stato del collegamento GPS viene visualizzato nella riga di stato nell’area di programma inferiore. Questo pulsante di stato del GPS può essere attivato o disattivato per realizzare o interrompere la connessione. Il colore di riempimento del pulsante di stato cambia in base allo stato di connessione attuale:

+ **Nero**: GPS non attivato
+ **Blu**: connessione in fase di inizializzazione
+ **Bianco**: connessione inizializzata, nessun dato ricevuto
+ **Rosso**: connessione inizializzata, nessuna informazione sulla posizione disponibile
+ **Giallo**: connessione inizializzata, solo 2D Fix
+ **Verde**: connessione inizializzata, 3D Fix

Non appena KADAS riceve dei dati sulla posizione dal GPS, sulla mappa viene disegnato un marcatore di posizione corrispondente.


## <a name="sec1"></a>Movimento con GPS

Questa funzione attiva lo spostamento automatico della sezione di mappa visibile, centrata sulla posizione GPS attuale.


## <a name="sec2"></a>Disegno di waypoint e rotte

Con queste funzioni vengono disegnati waypoint e rotte che potranno essere successivamente salvati in formato GPX, ad esempio per il caricamento su un apparecchio GPS.

I **_waypoint_** sono punti semplici sulla mappa che possono essere inoltre dotati di un nome.

I **_rotte_** sono polilinee che possono essere dotate di nome e numero.

Waypoint e rotte vengono salvati nell’albero dei livelli in un proprio livello Percorsi GPS, analogo al livello Redlining.

<img src="../media/image9.png" />

## <a name="sec3"></a>Esportazione e importazione GPX

Queste funzioni permettono l’esportazione dei waypoint e dei percorsi disegnati in un file GPX e l’importazione di un file GPX esistente nel livello **_Percorsi GPS_**.


