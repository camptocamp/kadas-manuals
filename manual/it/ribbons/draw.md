# Disegno {#drawing}

Nella scheda Disegno vengono riportate le funzioni per la realizzazione degli oggetti di redlining e per il piazzamento di puntine e di immagini georeferenziate.

## Disegno di oggetti di redlining {#drawing-redlining-objects}

Gli oggetti di redlining sono punti, linee, rettangoli, poligoni, cerchi e scritte che possono essere aggiunti alla mappa. Le dimensioni, il modello di riempimento e di contorno e i colori degli oggetti possono essere adeguati in base al tipo di oggetto.

Gli oggetti di redlining vengono salvati in un livello denominato “Redlining” nell’albero dei livelli. Nel menù contestuale della voce dell’albero dei livelli è possibile impostare tra l’altro la trasparenza globale del livello e cancellare l’intero livello.

## Puntine {#pins}

Le puntine sono marcatori della posizione georeferenziati che possono essere inoltre dotati di un nome e di altre annotazioni. Facendo doppio clic su una puntina già collocata è possibile modificare i suddetti attributi. Nel tooltip delle puntine sono visualizzati la posizione marcata, l’altezza in questo punto (se nel progetto è stato definito un modello altimetrico) e gli attributi.

Le puntine possono essere ricercate per nome e per annotazioni nella ricerca globale.

## Immagini della fotocamera {#camera-pictures}

Le immagini della fotocamera georeferenziate possono essere aggiunte alla mappa. La georeferenziazione viene letta dai tag GPS EXIF. Facendo doppio clic su un’immagine della fotocamera aggiunta alla mappa si apre l’immagine nel programma di rappresentazione delle immagini standard del sistema.

## Cancellazione di oggetti {#deleting-objects}

È possibile cancellare i singoli oggetti tramite il menu contestuale o il tasto DEL.

Lo strumento Cancella oggetti permette di cancellare più oggetti in una volta. Dopo la tracciatura di un rettangolo su un’area della mappa vengono elencati gli oggetti che si trovano completamente in quest’area, ove l’utente può scegliere quali tipi di oggetti debbano essere cancellati.

Questa funzionalità è richiamabile anche direttamente in modalità di spostamento tramite CTRL+Apri rettangolo.

-   [successivo](gps.html "GPS")
-   [precedente](analysis.html "Analisi") |



