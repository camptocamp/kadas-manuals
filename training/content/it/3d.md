# Sottofinestre della mappa e vista 3D

##  Sottofinestre della mappa

Nella scheda *Vista* è possibile aggiungere sottofinestre della mappa. Trascinamento della barra del titolo, queste possono essere posizionate a piacimento, all'interno della finestra principale o disassociata da essa..

Nelle sottofinestre è possibile attivare o disattivare i layer indipendentemente dalla vista principale. Il riquadro può essere comandato indipendentemente dalla vista principale oppure può essere automaticamente sincronizzato attivando l'icona del lucchetto sulla barra del titolo della sottofinestra.

Nelle sottofinestre della mappa è disponibile soltanto lo strumento di navigazione, tutti gli altri strumenti possono essere utilizzati unicamente nella vista principale.

In caso di necessità, è possibile modificare il titolo della sottofinestra.

<img src="../media/image13.png" />

## Vista 3D

Sempre nella scheda *Vista*, è possibile attivare la vista 3D. Anche questa sottofinestra può essere posizionata liberamente.

Nella vista 3D viene visualizzato il globo. La vista può essere comandata sia tramite i movimenti del mouse sia utilizzando gli elementi di controllo nell'area superiore sinistra della finestra. Nella barra del titolo, è possibile sincronizzare la vista con la finestra principale della mappa.

<img src="../media/image14.png" />

Sempre dalla barra del titolo, è possibile aprire il dialogo delle impostazioni del globo. In esso è possibile configurare i modelli di elevazione e inserire immagini di sfondo. I layer della vista 2D da visualizzare sul globo vengono selezionati dal menu situato a sinistra nella barra del titolo. Per motivi di prestazione, come impostazione standard vengono visualizzati solo i layer locali della vista 2D. Se possibile, i layer delle immagini di sfondo dovrebbero essere inseriti direttamente nel dialogo delle impostazioni del globo.

Per impostazione predefinita, i layer della vista 2D sono disegnati come immagini drappeggiate sul terreno del globo. Layer vettoriali (tra cui redlining) possono alternativamente venir visualizzati come modelli estrusi 2.5D oppure come modelli 3D. Lo stile del layer viene applicato ai modelli nel limite del possibile. Per la rappresentazione come modelli 3D, le geometrie devono contenere informazioni di quota (coordinate Z), e queste devono essere espresse relative al livello del suolo oppure al livello del mare. Le impostazioni di visualizzazione si possono modificare nel dialogo delle proprietà del rispettivo layer.

*Nota*: I tooltip dei campi delle impostazioni del Globo del layer descrivono le varie impostazioni in dettaglio.

*Nota*: L'ombreggiatura dei modelli 3D dipende dalla posizione del sole. Questa può venir controllata inserendo la data e ora desiderata nelle impostazioni del globo.

Spilli, immagini e simboli MSS mono-punto vengono visualizzati come billboard.

<img src="../media/image15.png" />
